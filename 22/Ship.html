<!DOCTYPE html>
<html>
<head>
<title>ประเพณีเสด็จพระแข่งเรือ</title>
<link rel="stylesheet" type="text/css" href="css/Team.css">
</head>
<body bgcolor="#FF99FF" link="red" vlink="blue" alink="red" >
    <font face="FC Lamoon">
        <center><h1 id="h1tt" style="background-color:  #FF8200">ประเพณีเสด็จพระแข่งเรือ</h1></center>
            <img src="images/007.gif" height="50">
            <img src="images/007.gif" height="50" align="right">
<h2>
<pre>
                        <mark>  ประเพณีเสด็จพระแข่งเรือ </mark> <br> 
<center><img src="images/1150.png" height="404">

ช่วงเวลาที่จัด ประเพณีตักบาตรเทโว จัดขึ้นเนื่องในเทศกาลวันออกพรรษา
ซึ่งตรงกับวันแรม ๑ ค่ำ เดือน ๑๑ ของทุกปี (ประมาณเดือนตุลาคม) </center>

                        <mark>  ประวัติความเป็นมา   </mark>

                                งานเสด็จพระแข่งเรือ ถือเป็นงานที่เป็นเอกลักษณ์ประจำถิ่นของชุมชนหมู่บ้านทับหลี ตำบลมะมุ 
                            อำเภอกระบุรี จังหวัดระนอง สมัยก่อนเรียกว่า “งานลากพระ” ก่อนออกพรรษา 
                            โดยเริ่มจัดครั้งแรกในปี พ.ศ.๒๔๕๐ แต่หลังจากนั้นได้หยุดจัดชั่วคราว และได้เริ่มจัดใหม่อีกครั้งเมื่อ
                            พ.ศ.๒๕๒๓ จนถึงปัจจุบัน ในการจัดงานประเพณีเสด็จพระแข่งเรือจะจัดในช่วงวันออกพรรษา
                            โดยแต่ละหมู่บ้านจะมีการตกแต่งเรือพระโดยจัดทำยอดพนม อย่างสวยงามนำมาประกวดกัน
                            ต่อได้จัดให้มีการแข่งขันเรือชาวบ้านมีรางวัลมอบให้กับเรือที่ชนะการแข่งขัน จัดขึ้นบริเวณแม่น้ำ
                            กระบุรีช่วงคอคอดกระมีชาวไทยและชาวพม่า เข้าร่วมงานจำนวนมากเป็นประจำทุกปี

                                นอกจากนี้ ยังมีประเพณีการร้องเพลงเรือ ซึ่งเป็นถือเป็นเพลงพื้นบ้านของภาคใต้ 
                            ประเภทหนึ่ง มีเอกลักษณ์เฉพาะตัว มีลักษณะเป็นกลอนแปด หรือกลอนสี่สองวรรค
                            ร้องเป็นภาษาท้องถิ่น คือภาษาพื้นเมืองสำเนียงปักษ์ใต้ ใช้ถ้อยคำคล้องจองกัน 
                            ท่วงทำนองเรียบง่าย ฟังง่าย มีคน ร้องนำเรียกว่า แม่เพลง และลูกคู่ เป็นผู้รับ 
                            ลูกคู่จะมีกี่คนก็ได้ ซึ่งแตกต่างจากเพลงเรือภาคกลาง เพลงเรือในสมัยเริ่มแรก 
                            จะร้องเป็นท่วงทำนองสั้น ๆ เช่น เฮโล เฮโล สาระพา สาว ๆ ไม่มาชักพระไม่ไป 
                            ฝ่ายหญิงจะร้องแก้ว่า เฮโล เฮโล สาระพา หนุ่ม ๆ ไม่มาชักพระไม่ไป ต่อมาจึงได้
                            มีวิวัฒนาการขึ้นตามลำดับเรือลำหนึ่ง ๆ อาจจะมีผู้หญิงทั้งลำเรือหรือผู้ชายทั้งลำ 
                            หรือทั้งผู้หญิงผู้ชายอยู่ในเรือเดียวกัน สำหรับบทเพลงเรือแม่เพลงจะร้องเป็นเรื่องราว 
                            เช่น ร้องเรื่องประวัติงานเสด็จพระแข่งเรือ ประวัติการลอยกระทง ชมโฉมสตรี เกี้ยวพาราสี
                            ฝากรัก ตัดพ้อต่อว่า ชมความงามตามธรรมชาติ ชมเรือพระ ชมผู้นำท้องถิ่น 
                            บทเพลงเชิญชวนคนลงเรือพาย เชิญชวนให้ละเว้นอบายมุข การต่อต้านภัยต่าง ๆ ฯลฯ
                           เวลาพายเรือไปเทียบคู่กับเรือลำอื่น ก็อาจจะมีการโต้คารมกันระหว่างเรือสองลำ 
                          โดยผลัดกันร้องผลัดกันรับร้องโต้ตอบ ร้องแก้กัน ทำให้คนที่พายเรือสนุกสนาน 
                           เพลิดเพลินไม่เหนื่อย เกิดความสามัคคีกลมเกลียวกัน นอกจากนั้นการร้องเพลงเรือ
                           ทำให้มีจังหวะทำนอง ในการโยกตัวและความพร้อมเพรียงในการพายดูแล้วสวยงาม

                                   <center><img src="images/1112.jpg"</center>
                </pre>
   <pre>
                     <mark> ความมุ่งหมายของประเพณี  </mark>

                            เป็นประเพณีที่รวมความสามัคคีของชาวอำเภอกระบุรี ประชาชนที่ไปอยู่ในต่างถิ่นจะดินทางกลับ
                          บ้านมาร่วมงานกันอย่างล้นหลาม สามารถสร้างความรักและผูกพันกับท้องถิ่นได้อย่างดี ประชาชน
                          ในจังหวัดใกล้เคียงและชาวพม่าต่างสนใจมาร่วมงานเสด็จพระแข่งเรือจำนวนมากเป็นประจำทุกปี
        

                       <mark>   ความเชื่อที่เกี่ยวข้อง  </mark>
                          งานประเพณีเสด็จพระแข่งเรือมีความเชื่อที่ว่าเป็นวันที่พระพุทธเจ้าได้เสด็จกลับมาจากสวรรค์ชั้นดาวดึงส์
                          ลงมาสู่เมืองสังกัสสะในชมพูทวีป พุทธศาสนิกชนจึงเดินทางไปรับเสด็จเป็นจำนวนมาก ซึ่งการเดินทางที่
                          สะดวกในสมัยนั้นคือทางน้ำ จึงมีโอกาสได้พบปะสังสรรค์ซึ่งกันและกัน และต่อมาจึงเกิดเป็นประเพณีแห่พระ
                          แข่งเรือขึ้น โดยมีระยะเวลาในการจัดงานประมาณ ๓-๕ วัน มีกิจกรรมที่สำคัญคือการแห่เรือพระ ประกอบ
                          ด้วยเรือพระจากวัดต่าง ๆ ที่ได้รับการตกแต่งอย่างสวยงาม และการแข่งขันเรือพายในแม่น้ำหลังสวน
                    

                      <mark>    คุณค่าของประเพณี    </mark>
                          เป็นประเพณีที่ชาวอำเภอกระบุรีจะร่วมกันตกแต่งเรืออย่างสวยงาม เพื่อไปพายกันในแม่น้ำกระบุรี
                         มีการประกวดเรือประเภทต่าง ๆ งานเสด็จพระแข่งเรือจัดขึ้นมาตั้งแต่ พ.ศ. ๒๔๕๐ โดยสืบทอด
                         ประเพณีมาจากทางใต้
                     
                           เรียบเรียงโดย นายสุรพันธ์ นะแก้ว นักวิชาการวัฒนธรรม สำนักงานวัฒนธรรมจังหวัดระนอง
                    





</body>
</html>